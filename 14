এটা চরম বাস্তবতা যে, স্বাধীনতার পর গত ৫৪ বছরেও বাংলাদেশ এত শক্তিধর এবং বিশ্বব্যাপী তুমুল পরিচিত, সমাদৃত রাষ্ট্রপ্রধান পায়নি। বাংলাদেশ নাম রাষ্ট্রের নাগরিকরা এতই দুর্ভাগা যে, যেই ক্ষমতায় বসেছে সেই তাদের মাথায় কাঠাল ভেঙ্গে খেয়েছে। বারেবারে তারা প্রতারিত হয়েছে। শুধুমাত্র সৎ ও যোগ্য নেতৃত্বের অভাবেই আমরা জাতিগত উন্নয়ন বলেন, রাষ্ট্রের কাঠামোগত উন্নয়ন সর্বক্ষেত্রেই সময়ের চেয়ে অনেক বেশি পিছিয়ে আছি। 

ড. ইউনুসের মতো এমন একজন বিশ্ব বরেণ্য মানুষ এমন সঙ্কটাপন্ন সময়ে এই রাষ্ট্রের হাল ধরেছেন। উনি চাইলেই এই ঝামেলায় না জড়িয়ে প্রবাসে বাকি জীবন আরাম আয়েশে দিব্যি কাটিয়ে দিতে পারতেন। কিন্তু তিনি জুলাই গণঅভ্যুত্থান পরবর্তী এই বিশৃঙ্খল এবং চরম রাষ্ট্রীয় অব্যবস্থাপনার মধ্যেও দ্রুততম সময়ের নোটিশে এসে রাষ্ট্রের হাল ধরেছেন। এই বয়সেও অনেক বেশি যোগ্যতার পরিচয় দিয়ে দেশকে এগিয়ে নেওয়ার শপথ ব্যক্ত করেছেন। 

তবে আমরা বরাবরের মতোই দুর্ভাগা জাতি। কারণ আমরা উনাকে হয়তোবা বেশিদিন আর পাচ্ছিনা। যেভাবে উনাকে সরানোর জন্য দেশি-বিদেশী শক্তি উঠেপড়ে লেগেছে উনি কতদিন সেই কঠিন চ্যালেঞ্জ মোকাবেলা করে আর কতদিন এই জাতিকে সুশাসন উপহার দিতে পারেন দেখা যাক।
